---
layout: post
title: Cypherpunk Manifestosu
date: 1993-03-09 12:00:00 +0300
description: Mahremiyetin  yaygınlaşması için sosyal bir sözleşmenin parçası olması gerekir. İnsanlar  bir araya gelip kamu yararı için birlikte bu sistemleri kurmalılardır. Cypherpunklar, ağlarını mahremiyet için güvenli hale getirmek amacıyla aktif olarak görev yapmaktadır. Birlikte bunu hızlıca gerçekleştirelim.
categories: Çeviri
tag: Cypherpunk Manifesto
permalink: /:categories/:title
Author: Eric Hughes
Translator: Anon
image: ../images/eric.jpg
---

![image](../images/eric.jpg)

Elektronik çağda açık bir toplum için mahremiyet gereklidir. Mahremiyet gizlilik demek değildir. Mahrem bir şey bir insanın tüm dünyanın bilmesini istemediği bir şeydir, fakat gizli bir şey, bir insanın hiç kimsenin bilmesini istemediği bir şeydir. Mahremiyet, kendini dünyaya ifşa ederken seçici davranabilme gücüdür.

Eğer her iki tarafın da bir tür anlaşması varsa, o zaman her birinin de bu etkileşimlerin olduğu bir belleği vardır. Her taraf kendi belleğindekilerden söz edebilir; kim bunu nasıl engelleyebilir? Buna karşı belki yasalar çıkartılabilir, ancak konuşma özgürlüğü,  açık bir toplum için mahremiyetten bile daha mühimdir; hiçbir konuşmayı sınırlamama arayışı vardır. Bir forumda birçok taraf karşılıklı olarak konuşursa, her bir kişi diğerleriyle konuşabilir ve diğer bireyler ile taraflar hakkındaki bilgileri karşılıklı olarak toplayabilir. Elektronik iletişimin gücü böyle bir grup konuşmasını mümkün kıldı ve sırf biz istediğimiz için ortadan kalkmayacak.

Mahremiyet  istediğimiz için, bir etkileşimin iki tarafının da doğrudan sadece o etkileşim için gereken bilgiye sahip olduğundan emin olmalıyız. Her tür bilgiden söz edilebileceği için, açığa çıkan bilginin olabildiğince az olmasını sağlamalıyız. Çoğu durumda kişisel kimlik bilgileri belirgin değildir. Bir mağazada dergi satın aldığım ve kasiyere elden nakit verdiğimde kim olduğumu bilmesine gerek kalmaz. Elektronik posta sağlayıcımdan mesaj göndermesini ve almasını istediğimde, sağlayıcımın kiminle konuştuğumu, ne söylediğimi ya da diğerlerinin bana ne söylediğini bilmesi de gerekmiyor; sağlayıcımın yalnızca mesajı oraya nasıl ulaştıracağını ve karşılığında  ne kadar borcum olduğunu bilmesi gerekiyor. Kimliğim  etkileşimin temelindeki mekanizma tarafından ortaya çıkarıldığında  mahremiyetim yok olur. Bu durumda kendimi seçici bir şekilde ifşa edemiyorum; kimliğimi daima tamamiyle açığa çıkarmak zorunda kalıyorum.

Bu nedenle, açık bir toplumda mahremiyet, anonim etkileşim işlemi sistemleri gerektirir. Şimdiye kadar, nakit (para) bu tür bir şey için birincil sistem olmuştur. Anonim bir işlem sistemi gizli bir işlem sistemi değildir. Anonim bir sistem, bireylere, istendiğinde ama sadece istendiğinde kimliklerini açıklamalarını sağlar; bu mahremiyetin özüdür.

Açık bir toplumda mahremiyet aynı zamanda kriptografi gerektirir. Eğer bir şey söylersem, sadece duymasını istediğim kişiler tarafından duyulmasını isterim. Konuşmamın içeriği tüm dünyaya açıksa  mahremiyetim yoktur. Şifrelemek mahremiyet arzusunu göstermekte ve  zayıf kriptografi ile şifrelemek mahremiyet  arzusunun fazla olmadığını göstermektedir.. Ayrıca, kimliğin varsayılan (default) durumunun anonim olduğu durumlarda kimliğini güvenli bir şekilde belli etmek kriptografik imzayı gerektirir.

Hükümetlerin, şirketlerin veya diğer büyük meçhul kuruluşların  kendileri lütfedip bize mahremiyet bahşetmelerini bekleyemeyiz. Bizim hakkımızda konuşmaları onların menfaatinedir ki onların da konuşmalarını zaten beklemeliyiz Söz söylemelerine engel olmak, bilgi edinmenin getireceği gerçekçiliğe karşı mücadele etmek olur. Bilgi sadece özgür olmak istemez, özgür kalmak için can atar. Mevcut kapasiteyi doldurana kadar genişler. Bilgi (enformasyon) söylentinin daha genç, daha güçlü olan kuzenidir; Bilgi (enformasyon) çok daha hızlıdır, daha çok göze sahiptir, daha fazla şey bilir ama söylentiye kıyasla daha az anlar.

Eğer mahremiyet sahibi olmayı bekliyorsak kendi mahremiyetimizi savunmalıyız. Bir araya gelmeli ve anonim kimliksiz işlemlerin gerçekleşmesine izin veren sistemler oluşturmalıyız. İnsanlar yüzyıllarca kendi mahremiyetini fısıltılar, karanlık, zarflar, kapalı kapılar, gizli el sıkışmaları ve kuryeler ile savundular. Geçmişin teknolojisi güçlü bir mahremiyete izin vermedi fakat şimdi elektronik teknolojiler bunu sağlayabiliyor.

Biz Cypherpunklar, kendimizi anonim sistemler kurmaya adadık. Mahremiyetimizi, kriptografi, anonim posta iletme sistemleri, dijital imzalar ve elektronik para ile koruyoruz.

Cypherpunk”lar kod yazar. Birinin mahremiyetini savunabilmesi için yazılım kodlaması gerektiğini biliyoruz ve hepimiz bunu yapmadıkça mahremiyet sahibi olamayacağız, biz bu kodu yazacağız. Kodumuzu yayınlayacağız, böylece Cypherpunk dostlarımız pratik yapabilecek ve onu kurcalayabilecekler. Kodumuz, dünya çapında herkesin kullanımına açık ve ücretsizdir.Yazılımımızı tasvip edip etmemenizi de çok önemsemiyoruz, çünkü biliyoruz ki bir defa yazıldı mı, bir yazılım artık yok edilemez ve geniş bir alana yayılmışsa da asla kapatılamaz. 

Cypherpunk`lar şifrelemeyle ilgili düzenlemeler getirilmesinin taraftarı değildir. çünkü şifreleme temelde gizlilik hakkı ile ilgili bireylemdir. Aslına bakılırsa şifreleme eylemi, bilgiyi kamusal alandan kaldırma eylemidir. Kriptografiye karşı çıkarılan yasalar bile ancak o ülkenin sınırlarına ve oluşturduğu şiddet koluna kadar uzanabilir. Kriptografi, kaçınılmaz olarak tüm dünyaya yayılacak ve bu onu mümkün kılan anonim işlem sistemleri ile birlikte olacak.

Mahremiyetin  yaygınlaşması için sosyal bir sözleşmenin parçası olması gerekir. İnsanlar  bir araya gelip kamu yararı için birlikte bu sistemleri kurmalılardır.

Mahremiyet sadece kişinin toplumda onun gibi düşünenlerin işbirliği çerçevesinde genişler. Biz cypherpunklar, bu konuyla ilgili soru ve düşüncelerinizi bekliyoruz ve sizinle etkileşim kurmayı istiyoruz bu sayede kendimizi kandırmamış olacağız. Ancak yine de, bazıları bizim hedeflerimizle aynı fikirde değil diye rotamızın dışına çıkmayacağız 

Cypherpunklar, ağlarını mahremiyet için güvenli hale getirmek amacıyla aktif olarak görev yapmaktadır. Birlikte bunu hızlıca gerçekleştirelim.

İleriye.

[Orjinal Manifesto](https://www.activism.net/cypherpunk/manifesto.html)
